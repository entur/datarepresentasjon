# Prinsipper for deling av data

KLADD!


For å sikre at arbeidet med å etablere felles standarder på tvers av samarbeidet følger en overordnet enighet mellom virksomhetene, er dette dokumentet etableret. Det skal beskrive de prinsippene samarbeidet ønsker at arbeidet med standardisering skal jobbe ut fra, og sette rammer for hvilket løsningsrom som er ønsket eller forventet. 



## 1. Overordnede prinsipper

| Punkt | Kategori | Prinsipp |
| ------- | ------- | ------- |
| 1.1 | Arbeid med orden i eget hus | Hver virksomhet er selv ansvarlig for prosessen med Orden i eget hus, og står fritt i valget av interne komponenter som teknologivalg, standarder, delingsmekanismer og videre. |
| 1.2 | Skille mellom interne og eksterne data. | Virksomhetene bør ta sikte på å skille mellom interne og eksterne data i arbeidet med å tilrettelegge for ekstern deling. Samarbeidets vurdering er at dette vil gjøre det enklere på sikt å dele verdifull data, med hensyn til vurderinger av tilgangsrettigheter, rensing av data for eksternt bruk, etablering av dataprodukter for ekstern verdioptimalisering, mm. |
| 1.3 | Interne og eksterne datakataloger | Virksomhetene bør ta sikte på å etablere datakataloger som legger til rette for ekstern lesing av innhold, gjennom for eksempel API. Samarbeidets vurdering er at dette vil legge til rette for samkjørt datakatalog på tvers av sektoren med automatisert oppdatering av innhold. |
| 1.4 | Åpne og begrensede data | Data skal fortrinnsvis deles som åpne data. For data som er begrenset bør det vurderes å dele både det begrensede datasettet, og en behandlet versjon av datasettet som ikke lenger er begrenset dersom det kan gi verdi til konsument. |



### 2. Innhold

| Punkt | Kategori | Prinsipp |
| ------- | ------- | ------- |
| 2.1 | Datastandarder | For at en datastandard skal gjelde som grunnlag for ekstern deling må den være allment tilgjengelig. |
| 2.2 | Datastandarder | All data som naturlig hører til en etablert standard skal deles etter den standarden. |
| 2.3 | Datastandarder for delvise data | All data som naturlig hører til en etablert standard, men som ikke er komplette, skal følge standarden så langt som mulig. |
| 2.4 | Datastandarder for frittstående data | All data som ikke naturlig hører til en etablert standard, skal standardiseres etter de minimumskrav samarbeidet etablerer, basert på anerkjente nasjonale eller internasjonale standarder. |
| 2.5 | Datarydding | Delte data skal være tilrettelagt for eksterne brukere. |


### 3. Tilgjengeliggjøring

| Punkt | Kategori | Prinsipp |
| ------- | ------- | ------- |
| 3.1 | Distribusjonsalternativer | Data skal gjøres tilgjengelig på de formater hver enkelt standard, eller samarbeidet, spesifiserer. |
| 3.2 | Distribusjonsalternativer | Data skal gjøres tilgjengelig for de tilgangsalternativene som er mest hensiktsmessig for datasettet, eller ut fra samarbeidets enighet. |
| 3.3 | Tilgangsnivåer | Vurdering av tilgangsnivå skal følge en enhetlig praksis for samarbeidet der målet er at lik data vurderes likt på tvers av virksomhetene. Ved forskjellige vurderinger skal virksomhetene søke å finne en felles praksis. |


### 4. Beskrivelser

| Punkt | Kategori | Prinsipp |
| ------- | ------- | ------- |
| 4.1 | Tilgjengelig informasjon | Gjennom informasjonen som gjøres tilgjengelig med et datasett skal konsumenter kunne få tak i, forstå, og ta i bruk datasettet. |
| 4.2 | Datakatalog | Informasjonen som vises i samarbeidets valgte datakatalog skal gi konsumenter tilstrekkelig informasjon til å forstå om et datasett er relevant for dem og dekker deres behov. |
| 4.3 | Dokumentasjon | Tilleggsdokumentasjon skal gis dersom det trengs som supplement til datakatalogen for å sikre at konsument får tak i, forstår og kan ta i bruk datasettet. |
| 4.4 | Kvalitetsbeskrivelser | Kvaliteten på innholdet i datasettet skal oppgis på tilstrekkelig nivå til at konsument på forhånd kan vurdere kvalitetsgraden og opplever kvaliteten som kjent ved bruk. |
| 4.5 | Kontaktpunkt | Alle datasett skal deles med et kontaktpunkt som kan bistå ved spørsmål knyttet til å få tak i, forstå og ta i bruk datasettet. |


### 5. Koblinger til andre datasett og opphav

| Punkt | Kategori | Prinsipp |
| ------- | ------- | ------- |
| 5.1 | Informasjonsmodeller | Det skal legges til rette for at det er enkelt å koble informasjon fra forskjellige datasett. Dette gjelder både for datasett basert på samme standard, og for datasett med utgangspunkt i forskjellige standarder. |
| 5.2 | Data lineage | Det skal legges til rette for at det er enkelt å få oversikt over opphavet til et datasett. |
| 5.3 | Begrepskatalog | Det skal legges til rette for at begrepsbruken i sektoren er oversiktlig, enhetlig og dokumentert/definert. |


### 6. Innholdsoptimalisering mot konsument

| Punkt | Kategori | Prinsipp |
| ------- | ------- | ------- |
| 6.1 | Datasettyper | For datasett som deles skal man ha konsumentene i fokus, og søke å maksimere verdien datasettet kan gi konsumenten. |
| 6.1 | Datasettyper | Granulariteten i datasett som deles bør velges ut fra en vurdering av relevans for flest mulig konsumenter. Ved varierende behov fra konsumentsiden bør det vurderes å tilgjengeliggjøre flere nivåer av datasettet, for eksempel rådata og månedsaggregerte data. <br /> <br /> Merk at data som er aggregert for å ta hensyn til personvern- eller konkurransehensyn i utgangspunktet ikke bør deles med utgangspunkt i aggregering på forskjellige variabler, for eksempel tidsrom i ett datasett og geografisk område i ett annet. Ved kombinasjon av to slike datasett vil det potensielt være mulig å regenerere grunnlagsdataene. |



Eier av et datasett
GDPR/Konkurransesensitivt