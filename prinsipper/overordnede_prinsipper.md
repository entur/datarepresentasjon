# Prinsipper for deling av data

Dette dokumentet inneholder samarbeidets prinsipper for deling av data, som representerer samarbeidets felles enighet om hvilke rammer som skal ligge til grunn for videre arbeid med mer detaljerte standarder og anbefalinger. Disse prinsippene er derfor etablert for å sikre en felles enighet i samarbeidet på konseptuelt eller overordnet nivå.

Prinsippene vil innledningsvis revideres kvartalsvis i regi av prosjektet basert på samarbeidets innspill. 

## G. Generelle prinsipper

| Punkt | Tema | Prinsipp |
| ------- | ------- |--------|
| G.1 | Forpliktelse | Disse prinsippene er laget i fellesskap av virksomhetene i samarbeidet og bør følges så langt det lar seg gjøre. Der man må avvike fra prinsippene, skal det ikke være et hinder eller begrensning for å dele data. |
| G.2 | Målgruppe | Arbeidet skal ha konsumentene i fokus, med mål om at flest mulig skal kunne finne, innhente, forstå og ta i bruk ~~datasett~~ dataprodukter. |
| G.3 | ~~Datasett~~ Dataprodukter | Det skal jobbes mot at all data som kan ha relevans utenfor egen virksomhet skal deles, fortrinnsvis som åpne data. Der disse er begrenset av lover og forskrifter, eller av andre grunner ikke kan deles, skal informasjonen om dataene deles. |

## DA. Design- og arkitekturprinsipper

| Punkt | Tema | Prinsipp |
| ------- | ------- | ------- |
| DA.1 | Autonomi | Hver virksomhet kan selv velge interne komponenter, teknologier, og standarder så lenge virksomheten kan dele etter avtalte delingsmekanismer. |
| DA.2 | Tilgangsstyring | Ved deling av tilgangsstyrt data, må utveksling av tilganger støtte avtalte mekanismer og spesifikasjoner. Evaluering av tilgang må foregå i dataeiers infrastruktur. Virksomhetene som får tilgangsstyrte data og ressurser må sikre dette i egen infrastruktur i henhold til etablerte avtaler. |
| DA.3 | Stabilitet eksternt | Virksomhetene bør skille på interne og eksterne data for å sikre fleksibilitet til å gjøre interne endringer samtidig som deling av eksterne data er stabil. Virksomhetene bør dele data slik at det ikke påvirker kritiske interne systemer. |
| DA.4 | Datakatalog | Virksomhetene må informere om nye ~~datasett~~ dataprodukter som skal deles, og tilgjengeliggjøre korrekt metadata for datakatalog. Samarbeidet bør tilby mekanismer som gjør dette så enkelt og automatisert som mulig. |
| DA.5 | Varslinger | Delingsmekanismene bør legge til rette for oversikt over hvem som er konsumenter av data for varsling om endringer ved behov. |


## S. Standardisering

| Punkt | Tema | Prinsipp | Videre arbeid |
| ------- | ------- |-------|-------|
| S.1 | Fellestrekk | Gjennom standardiseringen skal det etableres tydelige og relevante fellestrekk på tvers av ~~datasett~~ dataprodukter fra ulike tilbydere for å gjøre det enklere å forstå ~~datasett~~ dataprodukter, og ta i bruk ~~datasett~~ dataprodukter på tvers av tilbydere. |
| S.2 | Datastandarder | Samarbeidet skal jobbe mot at innholdet i alle ~~datasett~~ dataprodukter følger etablerte datastandarder. Der disse ikke er tilpasset analytiske formål, kan samarbeidet peke på de delene av standardene som er nyttige for analytiske formål. For data som ikke hører til en etablert standard  skal samarbeidet etablere en minimumsstandard med utgangspunkt i anerkjente internasjonale eller nasjonale standarder. | [Presiseringer og anbefalinger](./presisering_av_prinsipper/s2.md) |
| S.3 | Distribusjoner | Samarbeidet skal definere noen distribusjonstyper og formater som er anbefalt å benytte for interoperabilitet. | [Presiseringer og anbefalinger](./presisering_av_prinsipper/s3.md) |
| S.4 | Tilgangsnivåer | Vurdering av tilgangsnivå skal følge en enhetlig praksis for samarbeidet slik at tilgangsnivå for lik data vurderes likt på tvers av virksomhetene. |
| S.5 | Beskrivelser | Samarbeidet skal jobbe mot at informasjonen som gis med et ~~datasett~~ dataprodukter skal være enhetlig strukturert, og sikre at forskjellige roller på konsumentsiden får nødvendig informasjon til å la seg inspirere av eller ta i bruk datasettet. ~~Informasjonen som gis skal være tilstrekkelig til at datasettets innhold og kvalitet er kjent ved bruk.~~ Informasjonen som gis som metadata skal kommunisere tydelig hvem som er dataeier, nyttige kvalitetsdimensjoner og relevante beskrivelsesfelter. | [Presiseringer og anbefalinger](./presisering_av_prinsipper/s5.md) <br /> [Retningslog](./retningslog/s5.md)|
| S.6 | Sammenhenger | Samarbeidet skal jobbe for å vise sammenhenger mellom ~~datasett~~ dataprodukter, gjennom arbeid med informasjonsmodeller på tvers, dataopphav og felles begrepsbruk. |
| S.7 | Dataprodukt-struktur | Samarbeidet skal jobbe for å harmonisere struktur/organisering av data-domene/område/produkt/ressurs med felles prinsipper og begrepsbruk. | [Presiseringer og anbefalinger](./presisering_av_prinsipper/s7.md) |
