# S.5 - Presiseringer og anbefalinger

## Prinsipptekst

> Samarbeidet skal jobbe mot at informasjonen som gis med et ~~datasett~~ dataprodukt skal være enhetlig strukturert, og sikre at forskjellige roller på konsumentsiden får nødvendig informasjon til å la seg inspirere av eller *gå videre med å* ta i bruk dataprodukt. ~~Informasjonen som gis skal være tilstrekkelig til at datasettets innhold og kvalitet er kjent ved bruk.~~ Informasjonen som gis som metadata skal kommunisere tydelig hvem som er dataeier, nyttige kvalitetsdimensjoner og relevante beskrivelsesfelter.

## Ordliste

| Begrep | Beskrivelse | 
| ------- | ------- |
| Dataprodukt | Består av en eller flere ressurser, feks autopass_passeringer. |
| Ressurs | Representerer et del av dataproduktet, feks autopass_passeringer_passeringspunkter og autopass_passeringer_bilpassering. |
| Distribusjon | Kan være en tabell, en fil, en strøm, et api som representerer ressursen likt på tvers av distribusjoner. |

*Tilgangsstyring og dataeierskap skjer på dataprodukt-nivå.

## Presiseringer

| Prinsipptekst | Presisering | 
| ------- | ------- |
| "informasjonen [..] skal være enhetlig strukturert" | Med enhetlig strukturert informasjon menes at dokumentasjonen og beskrivelsene som gis inneholder de samme informasjonselementene og er strukturert på samme måte, uavhengig av tilbyder. Videre at innholdet i hvert informasjonselement beskriver de samme tingene. |
| "forskjellige roller på konsumentsiden" | Med forskjellige roller menes eksempelvis utviklere, dataingeniører, analytikere, ledelse, mm.  |
| "Informasjonen som gis som metadata skal kommunisere tydelig hvem som er dataeier" | Med tydelig kommunisert dataeier menes det at det oppgis direkte kontaktinformasjon som del av beskrivelsen. |
| "Informasjonen som gis som metadata skal kommunisere tydelig [..] relevante beskrivelsesfelter" |  |
| "Informasjonen som gis som metadata skal kommunisere [..] nyttige kvalitetsdimensjoner" | Med nyttige kvalitetsdimensjoner menes det at informasjonen skal beskrive relevante kvalitetsvurderinger for å få en omtrentlig forståelse av datakvaliteten i dataproduktet. |


## Anbefalinger

| Kategori | Anbefaling | Referanser |
| ------- | ------- | ------- |
| Dataeier | - Eierskap på dataproduktet skal være en person <br /> - Kontaktinformasjon (epost) skal oppgis <br /> - Forventes å svare på henvendelser innen 3 virkedager på epost|  |
| Beskrivelsesfelter - Dataprodukt| - Beskrivelser følger standard fra Digdir, DCAT-AP-NO <br /> - I tillegg beskrives hvilke ressurser som inngår i dataproduktet, samt eksempelvisualiseringer| [Veileder DCAT-AP-NO](https://data.norge.no/guide/veileder-beskrivelse-av-datasett#om-denne-veilederen) <br /> [Eksempel i SD Playground](https://github.com/entur/sd-playground/tree/main/datacatalog/catalog/orgs/entur/domains/sales/areas/travellpatterns/products/trp_sales_travelpatterns_sjn_v1)|
| Beskrivelsesfelter - Ressurs| - Kolonnenavn, datatyper og kolonnebeskrivelser <br /> - Eksempeldata basert på ekte eller syntetiske data <br /> - Eksempelspørringer <br /> - Beskrivelse | [Eksempel i SD Playground](https://github.com/entur/sd-playground/tree/main/datacatalog/catalog/orgs/entur/domains/sales/areas/travellpatterns/products/trp_sales_travelpatterns_sjn_v1/assets/leg_single_ticket_counts_v1) |
| Kvalitetsdimensjoner | Datakvaliteten beskrives tekstlig eller kvantitativt for å gi en omtrentlig forståelse av datakvaliteten i dataproduktet. Følgende kvalitetsdimensjoner anbefales: <br /> - Aktualitet (Tidsdifferanse): Beskriver tiden det tar fra hendelsen som genererer informasjonen inntreffer, til informasjonen er tilgjengelig i datasettet.  <br /> - Kompletthet: Beskriver i hvilken grad dataproduktet er komplett eller har kjente mangler. <br /> - Nøyaktighet: Beskriver hvor korrekt dataproduktet er forventet å være, eventuelt kjente faktorer som kan påvirke nøyaktigheten. | [Eksempel i SD Playground](https://github.com/entur/sd-playground/tree/main/datacatalog/catalog/orgs/entur/domains/sales/areas/travellpatterns/products/trp_sales_travelpatterns_sjn_v1) <br /> [For APC-domenet](#kvalitetsdimensjoner-for-apc-domenet)|

*For tilgang til [SD Playground](https://github.com/entur/sd-playground) ta kontakt med prosjektet. 

### Øvrige anbefalinger

#### Kvalitetsdimensjoner for APC-domenet
For data innenfor APC-domenet har vi sett at følgende dimensjon er nyttig
  - Dekningsgrad på APC-utstyr
  - Antatt nøyaktighet på sensorer (for eksempel om påstigninger plukkes lettere opp enn avstigninger)

#### Domenekunnskap 

Prosjektet ser et behov for å kunne dokumentere og beskrive domenekunnskap som er viktig for å forstå og bruke informasjonen på riktig måte. Dette er ikke en del av prinsippene pt, men vi anbefaler at en tekstlig beskrivelse bør legges til for å dekke opp dette hullet. Her mener vi at det ikke er nyttig å se etter fellestrekk på tvers ettersom det er eksplisitt domenekunnskap som sitter hos tilbyder. 
