# Presisering av elementer i prinsipp S.5 - Beskrivelser

## Prinsipptekst

> Samarbeidet skal jobbe mot at informasjonen som gis med et datasett skal være enhetlig strukturert, og sikre at forskjellige roller på konsumentsiden får nødvendig informasjon til å la seg inspirere av eller ta i bruk datasettet. Informasjonen som gis skal være tilstrekkelig til at datasettets innhold og kvalitet er kjent ved bruk. 


## Presiseringer

### "informasjonen [..] skal være enhetlig strukturert"
Med enhetlig strukturert informasjon menes at dokumentasjonen og beskrivelsene som gis inneholder de samme elementene og er strukturert på samme måte, uavhengig av tilbyder. Videre at innholdet i hvert element beskriver de samme tingene. 

### "forskjellige roller på konsumentsiden"
Med forskjellige roller menes eksempelvis dataingeniører, analytikere, ledelse, mm. 

### "datasettets innhold [..] er kjent ved bruk"
Herunder at man skal kunne forstå datasettets innhold uten å måtte innhente eller ta i bruk dataene. 

### "datasettets [..] kvalitet er kjent ved bruk"
Herunder at man er kjent med eventuelle avvik i datakvaliteten før data innhentes og tas i bruk. 